---
title: 7 Tipů, jak se stát POKROČILÝM v ANGLIČTINĚ
menu_order: 3
post_status: publish
post_excerpt: V tomto článku se podiváme na 7 tipů, které vám pomohou se stát pokročilým v angličtině.
taxonomy:
  category:
    - blog
---
2022-02-22 07:38

<!-- ADD AT LEAST 1 PICTURE -->

Když se člověk pomalu posouvá od začátečníků k pokročilým, často narazí na různé překážky, které učení akorát ztíží a zpomalí. 

V tomto článku se podiváme na 7 tipů, které vám pomohou se stát pokročilým v angličtině.

### Správná výslovnost
První a jeden z nejdůležitějších tipů je, abyste se začali učit správnou výslovnost. Problém je, že ve škole i v kurzech se dává na výslovnost malý důraz, a proto často člověk po škole skončí s takovou zvláštní výslovností a divným přízvukem a často ani pořádně neví, jestli vůbec mluví správně.

Výslovnost může udělat opravdu obrovský rozdíl v tom, jak vás lidé vnímají. Když máte správnou výslovnost, tak vás vnímají úplně jinak, než když slovíčka drmolíte a vyslovujete špatně.

Navíc, hodně lidí si to neuvědomuje, ale výslovnost je často jeden z hlavních důvodů, proč si lidé nevěří při mluvení a proč se bojí v angličtině mluvit.

Proto je dobrý se začít učit správnou výslovnost. Hodně vám to zjednoduší a zpříjemní konverzace a začnete znít víc jako rodilý mluvčí. 

<!-- Učení výslovnosti vám navíc ani nemusí zabrat moc času. Kdyby vás zajímalo, jak si zlepšit výslovnost, tak tady je odkaz na článek, kde to všechno do hloubky probírám. -->

<!-- Učení výslovnosti vám navíc ani nemusí zabrat moc času. Kdyby vás zajímalo, jak si zlepšit výslovnost, tak na konci tohohle videa dám odkaz na další video, kde to všechno do hloubky proberu. -->

### Změňte téma
Druhým tipem je, abyste změnili témata, o která se v angličtině zajímáte. Často se stává, hlavně teda u pokročilejších angličtinářů, že si tak trochu navyknou na ty témata, o kterých už ví hromadu věcí a neprozkoumávájí nic nového.

Pokud třeba chcete načerpat novou slovní zásobu, nebo se zlepšit ve frázích, zkuste změnit videa, nebo filmy, které sledujete, zkuste změnit podcasty, které posloucháte, nebo knížky a články, které čtete.

Díky tomu můžete začít objevovat hromadu nových a zajímavých témat, a rozšíříte si slovní zásobu zase do jiných směrů.

Takže jestli jste do teď třeba jen sledovali YouTube videa, zkuste si najít třeba nějaký podcast, nebo knížku o něčem, co vás zajímá.

Nebo naopak pokud furt čtete v angličitně, zkuste mrknout na nějaká videa nebo se podívat na nějaký film.

Načerpáte tím novou slovní zásobu a posunete se tak dál v angličtině.

### Zpátky k základům v gramatice
Třetí tip je, abyste se vrátili ke gramatice a zlepšili to, co vám dělá problémy.

Každý z nás má nějaké části gramatiky, které mu zas tak nejdou, oproti ostatním gramatickým jevům. Ať už kvůli tomu, že to ve škole člověk úplně nepochopil, nebo kvůli tomu, že už to člověk tak nějak pozapomněl.

Tak jako tak, je dobrý nápad si sepsat třeba 5 gramatických jevů, které si myslíte, že už jste zapomněli, nebo které vám nejdou. U každého z nich se můžete třeba podívat na nějaké video a udělat si pár gramatických cvičení, abyste si připomněli, jak že to vůbec funguje.

Nemusí vám to zabrat moc času a určitě pak budete rádi, že jste si to připomněli.

### Slovní zásoba
Čtvrtý tip je, abyste si aktivně rozšiřovali slovní zásobu. Jakmile se dostanete na pokročilejší úroveň, jako je třeba C1 nebo C2, tak už není moc nové gramatiky, kterou byste v běžné mluvě využili.

Když už jste na takové úrovni, tak vás od rodilého mluvčího dělí hlavně dvě věci – výslovnost a slovní zásoba.

Slovíček není nikdy dost a pořád se můžete učit nová. Proto je fajn se třeba každý den naučit několik slovíček. I kdybyste se každý den naučili jen jedno slovíčko, tak se za rok naučíte 300 nových slov, což není vůbec špatný.

Učením slovíček nic nezkazíte a rozhodně vám to pak pomůže v čemkoliv, co budete v angličtině dělat.

### Hovorová angličtina
Pátý tip je, abyste se naučili používat idiomy, hovorové výrazy a frázová slovesa.

Problém s tím, jak se normálně učí angličtina je ten, že často nemáte moc příležitost se naučit, jak reálně mezi sebou mluví rodilí mluvčí. Možná jste to někdy zažili, jestli jste viděli cizince, co mluví česky.

Taky poznáte, že mluví dost spisovně a nepoužívá ty hovorové výrazy, které by normální člověk použil. No a proto je fajn se je naučit používat, abyste zněli víc jako rodilí mluvčí a míň jako robot.

Na internetu, a teda i na Pandulinu, najdete hromadu různých videí a článků s častými a moderními idiomy a hovorovými výrazy. Takže určitě doporučuju se na něco takového podívat, až budete mít chvilku volno.

Navíc učení hovorových výrazů může být docela sranda, když je člověk ze školy zvyklý na samý nudný formální výrazy.

### Buďte víc aktivní
Šestý tip je, abyste začali být víc aktivní v angličtině.

Když člověk vyjde ze školy, tak se často stane, že třeba kouká na videa nebo filmy v angličtině, ale aktivně sám nic v angličtině nedělá. To samé ale platí pro všechny z vás, co se pořád učí angličtinu ve škole.

V angličitně je opravdu důležité, aby ji člověk jen pasivně nepřijímal ze školy, filmů nebo videí, ale aby jí sám aktivně používal.

Proto je fajn se zamyslet, jak byste mohli začít aktivně používat svoji angličtinu. Můžete se třeba připojit do nějaké zájmové skupiny na internetu a můžete si tam v angličtině psát s ostatníma.

Nebo si můžete třeba začít psát deník nebo nějaký blog v angličtině. Můžete si najít anglické přátelé a začít se s nima pravidelně bavit. Těch možností je opravdu hodně.

Hlavní ale je, abyste začli aktivně používat svojí angličtinu, protože výsledně, ten nejlepší způsob, jak si zlepšit angličtinu je ten, že ji budete aktivně používat.

### Zkuste učit
Sedmý, a trochu pokročilý, tip, jak si zlepšit angličtinu je, abyste zkusili doučovat angličtinu.

Možná si říkáte, co? Jak mi to pomůže, když někoho budu učit angličtinu? Ale věřte mi, nic neprověří vaše znalosti líp, než to, když se ji snažíte vysvětlit někomu, kdo ji nechápe a furt se vás ptá na záludné otázky.

Můžete doučovat malé děti, nebo klidně svoje vrstevníky.

Když začnete doučovat ostatní, tak zjistíte, že třeba máte trochu mezery v nějakých gramatických jevech, co jste se učili už dávno. Takhle si všechno sami zopakujete a navíc si tím můžete i něco přivydělat.

Tak jo, díky za přečtení tohoto článku, pokud se vám líbil, tak určitě mrkněte na další články na tomto [Blogu](https://www.pandulino.com/blog/), nebo koukněte na náš YouTube kanál [Pandulino Angličtina](https://www.youtube.com/channel/UCYxpx3r_FTb8jyL6zl-hSpg?sub_confirmation=1).
