---
title: Jak si zlepšit POSLECH v ANGLIČTINĚ 🎧 | Kompletní návod 2022
menu_order: 1
post_status: publish
post_excerpt: V tomto článku se podíváme na to, jak trénovat a zdokonalit poslech v angličtině.
taxonomy:
  category:
    - blog
---

2022-02-11 11:06

Poslech je jeden ze skillů, který není časově zas tolik náročný na naučení, ale i přes to s ním většina lidí zápasí. Hodně lidí totiž neví, jak správně poslech trénovat tak, aby je to bavilo a aby dělali pokrok.

V tomto článku se podíváme na to, jak se můžete učit poslech tak, abyste se pořád posouvali dopředu a aby vás to co nejvíce bavilo.

### Hlavní problém s trénováním poslechu
Nejtěžší a nejdůležitější část trénování poslechu je zvolit pro sebe **správnou obtížnost**. 

Hodně lidí se například snaží koukat na seriály, kde postavy používají **až moc složité věty** a mají **přízvuk**, který je dost těžký na porozumění. Nádherný příklad toho je třeba seriál z Netflixu [Peaky Blinders](https://www.csfd.cz/film/330877-gangy-z-birminghamu/prehled/). Pokud nemáte dobře vytrénovaný poslech, tak do půlky série nebudete ani vědět, že to je celé v angličtině.

<!-- Insert peaky blinders video here :D -->

Na druhou stranu, hodně lidem se také stává, že tak nějak poslouchají filmy a podcasty a po nějaké době se zaseknou ve své komfortní zóně a nesnaží se aktivně zvyšovat obtížnost toho, co poslouchají. Kvůli tomu se pak váš poslech nezlepšuje, protože třeba furt dokola sledujete ty samé filmy a seriály a nezkusíte něco těžšího.

Klíčem k úspěchu je tedy zvolit obtížnost poslechu, která pro vás není úplně jednoduchá, ale zároveň je dostatečně těžká, abyste při poslouchání posouvali svůj listening dopředu.

### Na čem se dá zlepšovat poslech
Krása trénování poslechu je v tom, že můžete trénovat kdykoliv, kdy máte volno, a ani vám to nemusí zabrat moc času navíc.

V ideálním případě, pokud už třeba koukáte na filmy nebo seriály, posloucháte audioknížky nebo podcasty, tak stačí jenom začít poslouchat v angličitně.

Často je ale potřeba trochu přizpůsobit tu obtížnost poslechu svojí úrovni angličtiny. Proto se teď podíváme na různé způsoby trénování poslechu, abyste rovnou věděli, co je pro vás nejlepší.

#### 💻Sledování videí
Asi nejjednodušším způsobem, jak si zlepšit poslech je sledování videí na internetu. Než se pustíte do nějakých filmů a seriálů, určitě doporučuju nejdřív trénovat na videích například na **YouTubu**.

Videa jsou často **mnohem jednodušší** na porozumění, protože v nich není tak komplikovaný příběh a často jsou zaměřená jen na jedno téma. Díky tomu je mnohem jednodušší vůbec pochopit, o čem celé video je a o čem se mluví.

Navíc na YouTubu najdete videa snad na **každé téma**, které by vás mohlo zajímat. Proto každému začátečníkovi i středně pokročilýmu doporučuju najít hromadu videí, například na YouTubu, o tématech, která vás zajímají.

Další obrovskou výhodou YouTubu je, že **většina videí má k dispozici titulky** v angličtině. Kdykoliv kdy je na vás video moc těžké, můžete si rozkliknout titulky a pokračovat s nimi.

![Titulky na YouTube](/_images/00001.png "Titulky na YouTube")

#### 🎬Filmy, seriály a videa
Dalším skvělým způsobem, jak si zlepšit poslech je sledování filmů a seriálů.

Filmy a seriály jsou o něco těžší než videa, ale pořád jsou často jednodušší, než audioknížky nebo podcasty. U filmů na rozdíl od audioknížek, člověk vidí i video, takže může být pro mozek mnohem jednodušší pochopit, o co vůbec v příběhu jde.

Pokud váháte, jak začít trénovat poslech, rozhodně doporučuju začít něčím, kde máte k poslechu i video, takže například filmy, seriály nebo videa na internetu.

Potom, až trochu pokročíte, můžete vyzkoušet i ty podcasty a audioknížky.

#### Sledování seriálů které už člověk viděl
Pokud jste typ člověka, co je schopný sledovat seriály nebo filmy furt dokola, určitě toho využijte a **začněte v angličtině sledovat ty filmy a seriály, které už jste viděli v češtině**.

Obrovskou výhodou toho je, že už předem znáte, o co zhruba v příběhu půjde a bude tak pro vás mnohem jednodušší pochopit, o čem se zrovna mluví nebo co se zrovna děje.

#### Koukat s titulkama nebo bez? A s českýma nebo anglickýma?
Častou otázkou je, jestli by měl člověk sledovat filmy s titulkama nebo bez nich. Já určitě doporučuju koukat na filmy bez titulků vždy, když jste schopný to zvádnout. Mozek se tím víc soustředí na ten samotný poslech a ne na čtení textu.

Na druhou stranu, pokud cítíte, že je pro vás sledování nějakého filmu bez titulků až moc těžké, nebojte se titulky zapnout.

Je mnohem lepší rozumět tomu, co se ve filmu děje, než se trápit a vůbec nechápat, o čem je vůbec zrovna řeč.

Titulky ale doporučuju používat zásadně **anglické**. S českými titulky byste akorát mátli svůj mozek a nic moc byste si z poslechu neodnesli.

#### 🎧 Audioknihy a podcasty
Dalším dobrým způsobem, jak si zlepšit poslech je poslouchání audioknížek nebo podcastů.

Výhodou oproti filmům je, že nemusíte sedět na jednom místě a nemusíte při tom koukat na obrazovku.

Díky tomu můžete jednoduše trénovat poslech třeba když jedete do školy nebo do práce. Hodně lidí také poslouchá podcasty třeba při cvičení nebo na procházce, kde člověk zrovna nezaměstnává mozek na 100%.

Schválně se zkuste zamyslet, kdy přes den děláte nějaké aktivity, u kterých by se dalo něco poslouchat. Určitě zjistíte, že byste si pár minut na poslouchání našli.

#### 🎵 Mám poslouchat písničky pro zlepšení poslechu?
Častou otázkou u poslechu je, jestli by člověk měl poslouchat anglické písničky pro zlepšení poslechu.

Upřímně, písničky vám poslech zas tolik nezlepší, ale určitě je poslouchejte. Problém u písniček je totiž ten, že u většiny z nich jsou hodně hovorové  a často dost nesouvislé texty, takže by vás to mohlo ze začátku akorát mást, hlavně teda co se týče gramatiky a různých výrazů.

<!--Odpověď: Ne, písničky vám nezlepší poslech, ale určitě je poslouchejte. Písničky jsou až moc krátké a texty jsou často až moc hovorové na to, aby to mozek vnímal a dokázal si z toho něco odnést.))-->

Na druhou stranu, ten důvod, proč byste měli písničky anglické písničky je ten, že se tím obklopíte další angličtinou a mozek si tím víc navykne na to se pohybovat v anglickém prostředí. 

Takže jo, určitě poslouchejte písničky, jen to nepoužívejte jako hlavní způsob, jak trénovat poslech. A taky berte gramatiku v těch textech trochu s rezervou.

> Tip: Pokud si u písniček rádi zpíváte, určitě toho využijte a zpívejte si anglické písničky. Tím si můžete zlepšit listening, výslovnost a budete se u toho bavit. Odvážlivci mohou zkusit Eminema - Loose Yourself. Vsadím se, že to na první pokus nedáte :D

### Jaký způsob poslechu zvolit?
Měli byste zvolit ten způsob poslechu, který vás bude co nejvíce bavit. Pokud rádi sledujete seriály a filmy, tak je volba jasná. 

Pokud naopak rádi čtete knížky, můžete zkusit poslouchat audioknihy, nebo si najít nějaký zajímavý podcast.

Rozhodně se nebojte experimentovat a zkusit i nové formy poslechu, které jste dřív nezkoušeli.

### 💪Jak zvolit vhodnou obtížnost
Tak teď se dostáváme k nejdůležitější části - jak zvolit vhodnou obtížnost pro poslech.

Hlavním principem je: přizpůsobovat si poslech vaší úrovni angličtiny. Pokud je to pro vás poslech moc těžký, tak je potřeba snížit tu obtížnost poslechu.

Naopak pokud je pro vás poslech easy peasy, tak je potřeba obtížnost zvýšit.

#### Co dělat, když je pro mě poslech moc těžký?
Zaprvé, jak jsem už zmínil, doporučuju ze začátku spíše poslech ve formátu videí, protože lépe pochopíte, co se vůbec děje.

Pokud je pro vás poslech moc těžký, ale máte pocit, že byste to s malou pomocí mohli zvládnout, tak si zapněte titulky.

Další možnost je sledovat jednodušší videa nebo filmy. U filmů i videí je obrovská škála obtížnosti. Od naprosto jednoduchých videí na YouTubu až po velice komplikované filmy se složitým příběhem, kde postavy navíc používají naprosto nesrozumitelné přízvuky.

Pokud je tedy nějaký film moc těžký, zkuste nejdříve videa na internetu. 

Obecně se dá říct, že videa jsou spíše jednodušší na porozumění než filmy, seriály nebo zprávy, a ty jsou zase často jednodušší, než audioknihy a podcasty. 

#### Co dělat, když je pro mě poslech moc jednoduchý?
Pokud je pro vás poslech jednoduchý a chcete se v něm zlepšit, zkuste si najít něco obtížnějšího.

Určitě doporučuju vyzkoušet anglické zprávy nebo filmy v angličtině se složitějším příběhem. V nich často herci mluví více hovorově a s přízvukem a ne tou typickou "učebnicovou angličtinou".

Pokud filmy zvládáte v pohodě, zkuste audioknihy a podcasty o odbornějších tématech, kde se používá pokročilejší slovní zásoba. Rozšíříte si tím slovní zásobu a navíc se dozvíte něco nového.

### ✨Tip na závěr: Poslouchejte to, co vás zajímá
Hodně lidí má problém s tím, že se nutí poslouchat věci, které je vůbec nezajímají. Pokud vezmete nějakýho manažera a budete ho nutit poslouchat anglickou verzi Prasátka Pepiny, asi z toho nebude úplně nadšený. (I když zrovna tento seriál bych doporučoval každému :D)

To stejné platí pro vás. Najděte si třeba 3 témata, která vás opravdu zajímají, a ke každému si zkuste najít nějaký podcast, nebo nějaká videa a uvidíte, že vás to bude bavit mnohem víc, než kdybyste se nutili do něčeho, co vás nezajímá.

### 📋 TLDR shrnutí a actionable steps
Abyste si z tohoto článku odnesli něco praktického a mohli rovnou začít něco dělat, tady máte pár kroků, kterými začít při trénování listeningu: 
1) Sepište si, který **způsob trénování** listeningu vás nejvíce baví, nebo který byste chtěli zkusit (např. filmy, seriály, videa, podcasty, ... viz výše)
2) Sepište si aspoň **3 témata**, která vás zajímají (např. "vaření", "sport", "hry", "trpaslíci a elfové")
3) Ke každému tématu si najděte 3 videa, filmy, podcasty, audioknihy nebo seriály, které působí zajímavě a které chtěli byste je zkouknout.
4) **Začněte poslouchat** :) Kdykoliv kdy někam jedete, v autě, v buse, při procházce, zkrátka kdykoliv kdy máte chvilku volno.

*Většina z nás stejně ve volném čase sleduje filmy, seriály, videa nebo podcasty, tak proč to nevyužít k učení se angličtiny? Nic vás to nestojí, stačí jen začít :)*

Tak jo, díky za přečtení tohoto článku, pokud se vám líbil, tak určitě mrkněte na další články na tomto [Blogu](https://www.pandulino.com/blog/), nebo koukněte na náš YouTube kanál [Pandulino Angličtina](https://www.youtube.com/channel/UCYxpx3r_FTb8jyL6zl-hSpg?sub_confirmation=1).