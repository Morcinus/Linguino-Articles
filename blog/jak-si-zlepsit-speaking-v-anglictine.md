---
title: Jak si zlepšit SPEAKING v ANGLIČTINĚ 📣 | Kompletní návod 2022
menu_order: 2
post_status: draft
post_excerpt: V tomto článku se podíváme na to, jak trénovat a zdokonalit speaking v angličtině.
taxonomy:
  category:
    - blog
---
2022-02-14 10:46

Speaking je jedna z nejobávanějších částí učení se jazyků. Hodně lidí má z mluvení strach a neví, jak se dá pořádně naučit...

V tomto článku se podíváme na *kompletní návod*, jak trénovat mluvení v angličtině tak, aby vás to bavilo a abyste dělali pokrok. Podíváme se taky na to, jak se zbavit strachu z mluvení, jaké jsou způsoby trénování a na konci vám dám několik principů, jak trénovat mluvení tak aby vás to bavilo.

### Z čeho se skládá mluvení
Než se bezhlavě vrhneme do trénování speakingu, je důležité se podívat na to, z čeho se vůbec schopnost mluvení skládá.

Schopnost mluvit anglicky se dá rozdělit do 4 hlavních částí:
1) **Sebevědomí při mluvení**, aneb mluvení tak, abyste se při tom cítili dobře, nebyli nervózní a neměli strach z toho, že uděláte nějakou chybu nebo že se ztrapníte.
2) **Dostatečná slovní zásoba**. Pokud nebudete umět slovíčka, tak si moc nepopovídáte.
3) **Zautomatizovaná gramatika**, neboli schopnost používat gramatiku tak, aniž byste o ní museli aktivně přemýšlet.
4) **Správná výslovnost**.

Tyhle schopnosti jsou záměrně sežazené podle toho, jak jsou důležité. 

**Nejdůležitější** je zvládnout své sebevědomí a tu **psychickou stránku mluvení**. Pokud zvládnete překonat tu bariéru strachu a dokážete si to mluvení začít užívat, zvládnete se domluvit rukama a nohama, i kdybyste vůbec neznali výslovnost, slovíčka nebo gramatiku.

Pokud k tomu pak přidáte ještě slovní zásobu a gramatiku, tak už budete moct vést plynulé konverzace. No a pokud ještě zvládnete správnou výslovnost, tak už to bude naprosto ideální.

V tomto článku se podíváme hlavně na tu první část - jak se **zbavit strachu** z mluvení a jak **mluvení trénovat**. Na slovní zásobu, gramatiku a výslovnost pak můžete omrknout další články na tomto blogu, odkazy budou na konci tohoto článku.

### Sebevědomí a strach při mluvení
Jako první se podíváme na **sebevědomí a strach** při mluvení. 

Pokud máte strach z mluvení nebo si při speakingu zas tolik nevěříte, tak je to úplně normální. Touhle fází si prošel úplně každý. Každý, kdo umí plynule anglicky, zažil období, kdy se bál mluvit, nebo byl nervózní.

Nicméně, mám pro vás super zprávu: strachu i nervozity se dá zbavit a ani to není tak těžké.

### Jak trénovat speaking
Ten hlavní důvod, proč má většina lidí strach z mluvení je, že si nastavili laťku až moc vysoko. Tělo potom přirozeně reaguje tím, že je nervózní, protože tuší, že ta nastavená laťka úplně neodpovídá tomu, co člověk umí.

Kdybych vás teď posadil do nějaké anglické televize nebo podcastu a měli byste tam před milióny lidmi vést hodinový rozhovor v angličtině o nějakých odborných tématech, byli byste určitě nervóznější, než kdybyste si jen sami pro sebe doma na gauči povídali něco v angličtině.

Proto je nejdůležitější částí tréninku mluvení **správné nastavení obtížnosti**.

Pokud je pro vás mluvení moc těžké, budete mít strach, budete nervózní a nebudete moct ze sebe vymáčknout jedinou srozumitelnou větu.

Na druhou stranu, kdyby pro vás mluvení bylo až moc jednoduché a po 10 letech učení byste furt mluvili o tom, jaká je vaše oblíbená barva, tak to taky není úplně dobře, protože se tím nebudete zlepšovat a posouvat dopředu.

Zkuste proto vždycky vybírat témata a způsoby trénování tak, aby to pro vás byla trochu výzva, ale aby to pro vás nebylo až moc těžké.

Důležité je najít balanc a pravidelně obtížnost přizpůsobovat vašim schopnostem.

### Na čem se dá trénovat
Abyste mohli začít trénovat mluvení a přizpůsobovat si obtížnost, je dobré znát všechny možné způsoby tréninku.

==Sem došla korektura==

### Samomluva
Nejjednodušším způsobem tréninku je samomluva v angličtině. Tento způsob se taky často používá, pokud třeba trénujete mluvení na nějakou zkoušku nebo maturitu z angličtiny.

Stačí si najít nějaké klidné místo, například u sebe doma, vybrat si nějaké téma, o kterém budete mluvit, nastavit si stopky na 5 až 10 minut a začít si sám se sebou povídat v angličtině.

Výhodou je, že můžete povídat od úplně jednoduchých témat až po půlhodinové rozpravy o odborných tématech.

Můžete mluvit o vašich názorech, odpovídat si na otázky, nebo prostě povídat zrovna o tom, co vás zrovna napadne. 

Tento způsob trénování má obrovskou výhodu, že se nemusíte bát, že se před někým ztrapníte. Další výhodou je, že to nevyžaduje nějaké složité organizování schůzek a nemusíte za nic platit. 

Můžete být v klidu u sebe doma, povídat si jak dlouho chcete a kdy chcete. Navíc taky můžete povídat o konkrétních tématech, ve kterých si třeba chcete zlepšit slovní zásobu a vyjadřování.

Nevýhodou této metody je, že tím trénujete svůj přednes a ne rychlé reagování na otázky. Když se s někým bavíte, je to přece jen trochu jiný způsob mluvení, než když sami nějakou dobu povídáte o nějakém tématu.

Nicméně rozhodně doporučuju tuhle metodu vyzkoušet, pokud se ještě necítíte na mluvení s ostatními, nebo pokud trénujete na nějakou prezentaci nebo zkoušku v angličtině. 

#### Jak to přesně trénovat
- klidné místo, kde vás nikdo nebude rušit
- timer (2m, 5m, 10m+), snažit se mluvit co nejdéle
- vybrat si dopředu témata, není dobrý na místě začít vymýšlet, o čem že vůbec budu mluvit

#### Jak najít témata speaking
Kdybyste si nechtěli vymýšlet vlastní témata na mluvení, můžete mrknout na Blog Pandulina, kde jsem sepsal přes 30 různých témat na mluvení. Odkaz kdyžtak najdete v popisku.

### Mluvení ostatními
Další a o trochu těžší způsob tréninku je mluvení s ostatními lidmi. Výhodou je, že trénujete mluvení přirozeně tak, jak byste ho normálně používali v angličtině a učíte se rychle reagovat na otázky.

Při mluvení s ostatními máte několik možností jak trénovat.

#### Přátelé
Zaprvé můžete mluvit s **přáteli**. Tuhle metodu určitě doporučuju, protože vás to nic moc nestojí a můžete trávit čas se svými přáteli. Jediný problém je, že ne každý má přátelé, se kteří zrovna chtějí trénovat angličtinu.

Nicméně určitě doporučuju se zeptat všech možných lidí, které znáte. Je dost možný, že zjistíte, že by se taky rádi zlepšili v angličtině a že s váma budou rádi trénovat.

#### Učitelé
Další možností jsou učitelé angličitny. Investovat do mluvení je podle mého skromného názoru jedna z nejlepších investic, co můžete pro zlepšení angličtiny udělat.

Výhodou je, že tak získáte odbornou zpětnou vazbu a budete mít někoho, kdo vám přesně pomůže s tím, co vám zrovna nejde. 

Navíc u učitelů je taková v uvozovkách "bezpečnější" atmosféra, protože se očekává, že při mluvení s nimi budete dělat chyby. Vím, že když jsem se učil angličtinu na škole, tak bylo pro mě mnohem jednodušší mluvit s učiteli, když mě doučovali, než s přáteli, protože jsem se nechtěl před přáteli ztrapnit.

Takže pokud jste ochotní si zaplatit učitele, určitě bych do toho šel. Já jsem osobně měl asi přes 5 učitelů se kterými jsem trénoval speaking a musím říct, že ani jednoho nelituju.

#### English Clubs
- v mnoha městech jsou různé english cluby, můžete chodit na pokec s rodilými mluvičími nebo s ostatníma
- případně se dá takenou lead a založit vlastní skupinku

#### Aplikace
Další možností, jak si zlepšit speaking je najít si přátelé na internetu a s nimi se pravidelně scházet. Existují na to i různé aplikace, mezi nejznámější patří italki.com nebo aplikace Tandem.

Na aplikacích pro trénování mluvení hodně závisí, na koho tam zrovna narazíte. Buď s tím můžete mít super zkušenost, udělat si nové přátele a nebo zjistíte, že to není nic pro vás.

Rozhodně můžete nějakou aplikaci zkusit, za pokus nic nedáte.

### Nejefektivnější způsob - vycestování do zahraničí
- pokud máte tu příležitost ve škole vycestovat do zahraničí, rozhodně toho využijte!
- pozor na to, aby tam člověk mluvil! - nejčastější chyba, člověk se jinak dorozumí nohama/rukama

### Jak uspět u speakingu
Než se po hlavě vrhnete do mluvení, mám pro vás pár principů, který byste měli při každém mluvení mít v hlavě. Klidně si je napište na nějaký papírek abyste na ně nezapomněli. Tyhle principy udělat speaking mnohem míň stresující a zábavnější.

#### Zahodit ego
První důležitý princip je abyste zahodili svoje ego. Hodně lidí typicky už má nějakou zkušenost s angličtinou a nezačíná úplně na nule. Často se proto stává, že si člověk podvědomě říká něco ve smyslu "už bych s mojí úrovní angličtiny neměl dělat takovýhle chyby" a "co když se teď přeřeknu nebo nějak ztrapním" nebo "co si o mě ostatní budou myslet" atd.

Proto schválně vyzkoušejte změnit ten přístup, se kterým se učíte mluvení. Schválně se začněte považovat úplného začátečníka. U začátečníků je ten stres mnohem menší, protože všichni čekají, že ten člověk bude dělat chyby.

Nevěříte, jak vám to ulehčí speaking, když do toho půjdete s tím přístupem začátečníka a nebudete se bát dělat chyby.

#### Nebojte se dělat chyby
K tomu se váže další princip, nebojte se dělat chyby. Lidi často mají k chybám takový negativní postoj a berou chyby jako něco špatného. Kvůli tomu se pak lidi bojí dělat chyby, což je problém, protože se člověk učí právě tím, že chyby dělá.

Chyby jsou nevyhnutelnou částí každého učení, takže tím že se stresujete, že nějakou chybu uděláte, tak si tím akorát zbytčně ztěžujete učení.

Já rozhodně doporučuju ze začátku udělat pravý opak. Začněte mít chyby rádi. Začněte je prostě brát jako další část učení. Ze začátku schválně zkuste párkrát při speakingu vědomě pár chyb udělat. Tím naučíte svůj mozek, že chyby nejsou nic extra špatného a že se kvůli nim nemusí stresovat.

Schválně si zkuste sami sobě dovolit mít při mluvení "hodinku s chybama", kde se nebudete vůbec zajímat o to, jestli děláte chyby nebo ne a prostě budete mluvit.

Uvidíte, že když přestanete chyby brát tak vážně a prostě začněte mluvit, bude to pro vás trénování mluvení mnohem jednodušší a příjemnější.

### Začněte si mluvení užívat
Poslední princip je, abyste si mluvení začali užívat. Když do speakingu půjdete s tím, že to bude zábava a že budete moct pokecat o zajímavých tématech, bude pro vás celé učení mnohem příjemnější a začne vás to bavit. 

Aby vás učení bavilo, zkuste taky častěji mluvit o tématech, co vás zajímají.

Pokud se naučíte mít rádi mluvení, bude pak pro vás trénování hračka.

