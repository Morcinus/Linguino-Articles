---
title: Určitý a neurčitý člen
menu_order: 1
post_status: publish
taxonomy:
  category:
    - a1
---

## Určitý člen - THE

- Určitý člen **the** používáme před podstatným jménem v případě, že jsme o něm již mluvili. Například pokud se v textu opakuje dané slovo, už víme o jaké konkrétní podstatné jméno se jedná a používáme člen _the_.

> I broke **the vase** you bought yesterday. = Rozbil jsem tu vázu, kterou jsi včera koupila.

> I saw a car yesteray and **the car** was so dirty. = Včera jsem viděl auto a bylo tak špinavé.

- Člen **the** se také používá v případě, že daný objekt na světě existuje jen jeden (Slunce, Měsíc) nebo je jen jeden například v domácnosti (auto, lednička).

> **The fridge** is full of food. = Lednice je plná jídla.

> **The sun** is shining. = Slunce svítí.

- Používá se i u názvů řek, pohoří, pouští, oceánů, moří, staveb a některých států.

> I am from **the Czech Republic**. = Jsem z České republiky.

> Do you know where **the Mississippi River** is? = Víš, kde je řeka Mississippi?

## Neurčitý člen a, an

- Pokud podstatné jméno při vyslovování začíná na samohlásku (a, e, i, o, u, y), používá se člen **an** a pokud začíná na souhlásku, používá se člen **a**. Nepíše se před množná čísla.

- Pokud jsme o daném podstatném jméně ještě nemluvili, používá se a/an.

> I bought **a book**. = Koupil jsem knihu.

> We saw **a cute cat**. = Viděli jsme roztomilou kočku.

- Neurčitý člen se také používá před zaměstnáním (a doctor - doktor), označením lidí (a girl), času a množství.

> He is **a fireman**. = On je hasič.

> He is just **a little boy**. = Je to jen malý kluk.
