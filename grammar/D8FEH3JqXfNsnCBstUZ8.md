---
title: Sloveso to be
menu_order: 1
post_status: publish
taxonomy:
  category:
    - a1
---

Sloveso **být** je pro angličtinu nezbytné, stejně jako u osatních jazyků. Užívá se v základním či zkráceném tvaru, ale spisovné jsou oba tvary. U různých osob se liší, podobně jako v češtině. V přítomném čase prostém vypadá sloveso **být** následovně:

**to be = být**

### Kladná věta

| zájmeno   | sloveso být | zkráceně být |     česky     |
| --------- | :---------: | :----------: | :-----------: |
| I         |     am      |      ’m      |    já jsem    |
| you       |     are     |     ’re      |    ty jsi     |
| he/she/it |     is      |      ’s      | on/ona/ono je |
| we        |     are     |     ’re      |    my jsme    |
| you       |     are     |     ’re      |    vy jste    |
| they      |     are     |     ’re      |   oni jsou    |

> **I am** a boy / **I’m** a boy = **Jsem** kluk

> **He is** at home / **He’s** at home = Je doma

> **They are** my friends / **They’re** my friends = **Jsou** to moji kamarádi

### Záporná věta

Zápor se tvoří přidáním slova **"not"** ke slovesu. Nejčastěji se ale používá zkrácený tvar **aren't** a **isn't** (v odpovídajících osobách - viz tabulka).

| zájmeno   | sloveso být |   zkráceně být   |      česky      |
| --------- | :---------: | :--------------: | :-------------: |
| I         |   am not    |      ’m not      |    já nejsem    |
| you       |   are not   | ’re not / aren’t |    ty nejsi     |
| he/she/it |   is not    |  ’s not /isn’t   | on/ona/ono není |
| we        |   are not   | ’re not / aren’t |    my nejsme    |
| you       |   are not   | ’re not / aren’t |    vy nejste    |
| they      |   are not   | ’re not / aren’t |   oni nejsou    |

> **I am not** sad / **I’m not** sad = Nejsem smutný

> **It is not** heavy / **It’s not** heavy / **It isn’t** heavy = Není to těžké

> **You are not** invited / **You’re not** invited / **You aren’t** invited = Nejste zváni

### Otázky a odpovědi

V otázkách se sloveso být v nezkráceném tvaru _(např. are)_ staví na první místo a zájmeno na druhé _(např. you)_. Krátké odpovědi se tvoří slovem **ano (=yes) + nezkráceným tvarem slovesa** nebo slovem **ne (=no) + zkráceným tvarem slovesa**.

> **Are you** from England? = **Jsi** z Anglie?

> No, I’m not. / Yes, I am. = Ne, nejsem. / Ano, jsem.

> **Is he** alive? = **Je** naživu?

> Yes, he is. / No, he isn’t. = Ano, je. / Ne, není.
