---
title: Minulý čas prostý (+)
menu_order: 1
post_status: publish
taxonomy:
  category:
    - a1
---

Minulý čas prostý (past simple) se používá pro události a děje, které se staly v určitý čas v minulosti. U pravidelných sloves se tvoří přidáním přípony **"-ed"** a tento tvar je stejný ve všech osobách. Rozdíl mezi minulým časem prostým a časem průběhovým je takový, že v průběhovém trvala činnost určitou dobu, ale prostý je pro jednu danou událost, která se nastala v daný okamžik.

> He **looked** at me. = **Podíval se** na mě.

> We **watched** a movie. = **Koukali jsme se** na film.

> I **walked** to school. = **Šel jsem** do školy.

## Výjimky

Pokud sloveso v infinitivu končí na "e", přidává se jen **"-d"**.

> phone → **She phoned him.** = Zavolala mu.

> bake → **We baked a cake.** = Upekli jsme dort.

Pokud sloveso končí na "y", mění se konec na **"-ied"**.

> study → **We studied this morning.** = Dnes ráno jsme se učili.

> carry → **I carried her bag.** = Nesl jsem její tašku.

U většiny jednoslabičných sloves končících na samohlásku a souhlásku a u sloves končících na přízvučnou slabiku (dává se na ni akcent) se poslední souhláska zdvojuje.

> chat → **We chatted.** = Povídali jsme si.

> skip → **He skipped one lesson.** = Přeskočil jednu lekci.

Dále existují nepravidelná slovesa, která mají tvar minulého času zcela jiný. Ty více probereme v jiné lekci.

> see → **I saw a dragon.** = Viděl jsem draka.

> wake up → **They woke up.** = Vzbudili se.

> be → **I was there.** = Byl jsem tam.
