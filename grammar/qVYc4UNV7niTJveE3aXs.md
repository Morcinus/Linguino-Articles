---
title: Tázací dovětky
menu_order: 1
post_status: publish
taxonomy:
  category:
    - b1
---

Tázací dovětky (question tags) používáme na konci oznamovací věty, pokud

- se chceme o něčem ujistit

- předpokládáme, že s námi dotyčný souhlasí

Setkáváme se s nimi i v češtině, je to obdobné:

- Sluší jim to, viď?

- Ta je roztomilá, ne snad?

- Nejsi unavený, že ne?

Vytvoříme je převedením kladného tvrzení do záporu a záporného do kladu

> The window is broken, **isn’t it**? Yes, it is. =To okno je rozbité, nebo ne? Ano, je.

Na konec věty jsme přidali sloveso v záporu a zájmeno "it "(to okno)

> She doesn’t look pretty, **does she**? No, she doesn’t. = Nevypadá hezky, nebo ano? Ne, nevypadá.

Tady jsme naopak k záporné větě vytvořili kladný dovětek

| jednotné číslo                    | množné číslo                        |
| --------------------------------- | :---------------------------------- |
| **I am** home, **aren’t** **I**?  | **We are** home, **aren’t we**?     |
| **You are** home, **aren’t you**? | **You are** home, **aren’t you**?   |
| **He is** home, **isn’t he**?     | **They are** home, **aren’t they?** |
| **She is** home, **isn’t she**?   |                                     |
| **It is** home, **isn’t it**?     |                                     |

- Tázací dovětky ale bývají i z jiných sloves:

> You will come back, **won’t you**? = Přijdeš zpátky, ne?

> They had never met him before, **had they**? = Nikdy ho předtím nepotkali, ne?

> We would’t let you down, **would we**? = Nezklamali bychom tě, nebo ano?

> He can speak English, **can’t he**? = On umí anglicky, viď?

- Pokud ve větě není pomocné sloveso (will, should, can,..), tak se v dovětku používá sloveso "do" (skloňované a časované)

> She loves chocolate, **doesn’t she**? = Ona miluje čokoládu, ne?

> I told you to run, **didn’t I**? = Řekl jsem ti, abys utekl, ne snad?

- Pokud je ve větě vlastní jméno, tak se v dovětku používá pouze zájmeno

> Helen loves chocolate, **doesn’t she**? = Helena miluje čokoládu, ne?

> Gary told you to run, **didn’t he**? = Gary ti řekl, abys utekl, ne snad?

- Pokud je ve větě sloveso "to have", tak se v dovětku používá "to do"

> You had a question, **didn’t you**? = Ty jsi měl otázku, viď?

> He has something in his pocket, **doesn’t he**? = On má něco v kapse, nemá?

## Speciální případy:

> Let’s go to the beach, **shall we**? Yes, let’s. = Pojďme na pláž. Ano, pojďme.

Po "let’s" se v dovětku používá "shall we"

> Listen, **will you**? =Poslouchej!

Za rozkaz se může přidat "will you"

> Nobody lives there, **do they**? = Tam nikdo nebydlí, nebo ano?

Po "nobody" se používá "do they"

> Nothing really matters, **does it**? = Na ničem nezáleží, ne?

Po "nothing" se používá "it"
