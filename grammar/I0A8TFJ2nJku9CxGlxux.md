---
title: Modální slovesa
menu_order: 1
post_status: publish
taxonomy:
  category:
    - a1
---

Modální (způsobová) slovesa jsou speciální skupina sloves, která vyjadřují schopnost, pravděpodobnost, povinnost apod. Mají stejný tvar ve všech osobách, tudíž se ve 3. osobě jednotného čísla na konec nepřidává **-s** a ve větě se staví před hlavní významové sloveso.

## CAN

Sloveso "can" znamená **umět, moci**. V minulém čase se **can** mění na **"could"** (mohl). Abychom vytvořili zápor, jednoduše za _can_ přidáme **"n't"** a vznikne **can't** (can not).

> I **can** speak Chinese. = Umím mluvit čínsky.

> **Can** you do it? = Můžeš to udělat?

> How **could** you? = Jak jsi mohl?

> She **can’t** play the piano. = Ona neumí hrát na piano.

## BE ABLE TO

"Be able to" znamená **být schopen, moci**. Má podobný význam jako sloveso can, ale používá se i v jiných časech než přítomným a minulým prostým.

> **I’m not able to** run. My leg is broken. = Nemůžu běhat. Mám zlomenou nohu.

> Will **you be able to** come tomorrow? = Budeš schopen zítra přijít?

> **I wasn’t able to** do it. = Nemohl jsem to udělat.

## MUST

Sloveso "must" znamená **muset**. Dá se použít pouze v přítomném čase, proto se pro ostatní časy užívá "have to". Zákaz vytvoříme slovesem **"mustn’t"**.

> I **must** pass the exam. = Musím projít zkouškou.

> You **must** stay here. = Musíš zůstat tady.

> You **mustn’t** go with us. = Nesmíš jít s námi.

## HAVE TO

"Have to" znamená **muset**, stejně jako "must". Minulý čas se tvoří slovesem **"had to"**, zápor a otázky pomocí slovesa **"do"**. V otázce se _do/does_ staví na začátek věty a v záporu se mění na _doesn't/don't_ a _didn't_ v minulosti.

> **I have to** do it. = Musím to udělat.

> **Do you have to** leave? = Musíš odejít?

> She **didn’t have to** do the homework. = Nemusela dělat ten domácí úkol.

> They **had to** run. = Museli utíkat.

## MAY

Sloveso "may" znamená **smět**. Používá se ke svolení nebo k vyjádření možnosti. Zápor se tvoří pouze přidáním _not_, zkrácený tvar neexistuje.

> **May** I open the window? = Smím otevřít okno?

> I **may** come tomorrow. = Možná zítra přijdu.

> I **may not** come tomorrow. = Možná zítra nepřijdu.
